<h1>Úvod do Linuxu</h1>
<p>Máš mlhavou představu o operačním systému Linux? Víš, že znalost práce v příkazové řádce Linuxu ti může otevřít dveře ke spoustě pracovních pozic v mnoha IT firmách? Na workshopu si ukážeme zprovoznění Linuxu na Windows 10 díky WSL 2 a ukážeme si základy práce v příkazové řádce.
</p>

<h5>Pro koho je workshop určen:</h5>

<p>Workshop je vhodný především pro mírně pokročilé absolventky Digitálních akademií, dlouhodobých kurzů nebo pro kohokoliv, kdo to myslí s Linuxem tak vážně, že si ho už nainstaloval na svůj notebook.
Znalosti jsou uplatnitelné především pro uchazečky o práci v IT nebo pro aktivní uživatelky desktopových prostředí na Linuxu, které by rády pronikly do tajů příkazové řádky.</p>

<p>Ať už hledáte práci v oblasti datové analýzy, webového vývoje nebo skiptování automatizovaných testů, základní znalost práce na Linuxových serverech se vám může hodit.
</p>

<p>Díky těmto schopnostem se můžete ucházet o mnoho pracovních pozic, kde se alespoň částečně Linux využívá. Nenechte se zmýlit tím, že by byl Linux okrajová záležitost. Spousta firem jej používá jako serverový operační systém. Tento workshop je vhodný pro každého, kdo čte v pracovních inzerátech položky zmiňující Linux a rád by nějaké základy na pohovoru předvedl.
</p>

<h5>Anotace:</h5>

<p>Workshop si neklade za cíl obracet uživatele Windows na Linux. Je však nutné nějakou podobu Linuxu na počítačích účastnic zprovoznit, aby si mohly prostředí pro procvičování znalostí &#8222;odnést domů&#8220;. K tomu mohou uživatelé Windows 10 využít funkcionalitu <em>Windows Subsystem for Linux (WSL)</em>. Pokud přicházíte přímo s nainstalovaným Linuxem na notebooku, tento krok rovnou přeskočíte :-). Stejně jako Linux je i MacOS je operační systém <em>Unixového typu</em>. Proto by většina příkazů probíraných na workshopu měla fungovat i na počítačích Apple.
</p>

<h5>Předpoklady:</h5>

<p>Prerekvizitou workshopu je základní IT přehled. Měly byste bezpečně znát pojmy jako <em>soubor</em>, <em>adresář</em> a mít pořádek a přehled v adresářové struktuře ve vašem domovském adresáři.
</p>

<p>Uživatelé Linuxu a MacOS speciální požadavky řešit nemusí, ale pro uživatele Windows je nezbytné mít nejaktuálnější updatované Windows 10, které již podporují <strong>WSL 2</strong> (<em>Windows Subsystem for Linux</em> verze <em>2</em>). Také bude potřeba mít k operačními systému Windows 10 administrátorský přístup (možnost instalovat programy).
</p>

<h5>Agenda:</h5>

<p>Během workshopu si zprovozníme Linux, tak abychom měli všichni stejnou startovací čáru, na které začneme.
</p>

<ul>
    <li>Společně si nainstalujeme <em>WSL 2</em> a zprovozníme Linux na Windows 10</li>
    <li>Povíme si něco o výhodách práce v příkazové řádce</li>
    <li>Naučíme se spolehlivě procházet adresářovou strukturu, vytvářet adresáře, přesouvat kopírovat soubory. Budeme znát pojmy jako <em>absolutní a relativní cesta</em></li>
    <li>Ukážeme si typické příklady práce v příkazové řádce, se kterými uživatel Linuxu přichází do styku</li>
    <li>Představíme si výhody a rychlost zpracování textových textových souborů</li>
    <li>Některé činnosti si zautomatizujeme</li>
</ul>

<h5>Co s sebou:</h5>
<ul>
    <li>Notebook včetně napájecího zdroje</li>
    <li>Myš (není úplně nutná, ale bude se ti s ní pracovat lépe)</li>
    <li>Papír a tužku k psaní poznámek, pokud jste na to zvyklí</li>
    <li>Dobrou náladu!</li>
</ul>

<h5>Výsledek:</h5>
<p>Na konci workshopu byste měly získat představu, jestli cesta Linuxu je pro vás to pravé a jestli v ní chcete pokračovat.</p>

